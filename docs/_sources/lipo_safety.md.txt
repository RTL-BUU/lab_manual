# LiPo Battery Safety & Usage (คู่มือการใช้งานแบตเตอรี่ลิโพ)

แบตเตอรี่ลิเธียมโพลิเมอร์ (LiPo) เป็นแหล่งพลังงานหลักของหุ่นยนต์เคลื่อนที่ เนื่องจากมีน้ำหนักเบาและจ่ายกระแสได้แรง แต่หากใช้งานผิดวิธีอาจเกิดการบวม ลุกไหม้ หรือระเบิดได้ ดังนั้นผู้ใช้งานต้องปฏิบัติตามกฎความปลอดภัยอย่างเคร่งครัด

## 1. ข้อมูลจำเพาะทางไฟฟ้า (Specs)

เราต้องเข้าใจค่าแรงดันไฟฟ้าของเซลล์ LiPo (1S = 1 Cell) เพื่อป้องกันการใช้งานจนแบตเตอรี่หมดสภาพ (Deep Discharge)

* **Nominal Voltage (แรงดันปกติ):** 3.7V หรือ 3.8V ต่อเซลล์
* **Max Voltage (แรงดันชาร์จเต็ม):** 4.2V ต่อเซลล์ (ห้ามเกินนี้เด็ดขาด)
* **Min Voltage (แรงดันต่ำสุดที่ยอมรับได้):** 3.2V - 3.3V ต่อเซลล์
* **Critical Voltage (แรงดันวิกฤต):** ต่ำกว่า 3.0V (แบตจะเสื่อมสภาพถาวรและอาจบวม)
* **Storage Voltage (แรงดันสำหรับเก็บรักษา):** 3.80V - 3.85V ต่อเซลล์

## 2. การตรวจสอบสถานะแบตเตอรี่ (LiPo Checker)

ก่อนนำแบตเตอรี่ไปใช้งาน หรือก่อนชาร์จ ต้องใช้ **LiPo Checker** เสียบที่หัว Balance Plug (หัวขาวเล็กๆ) ทุกครั้ง

**สิ่งที่ต้องดู:**
1.  **Total Voltage:** แรงดันรวมต้องเพียงพอ
2.  **Cell Voltage:** แรงดันแต่ละเซลล์ (Cell 1, Cell 2...) **ต้องใกล้เคียงกัน** (ห่างกันไม่ควรเกิน 0.05V - 0.1V) ถ้าต่างกันมากแสดงว่าแบตเริ่มเสื่อม

## 3. การชาร์จด้วยเครื่อง IMAX B6AC

เครื่องชาร์จรุ่นนี้เป็นมาตรฐานประจำแลป รองรับการชาร์จแบบ Balance (ปรับสมดุลแรงดันทุกเซลล์เท่ากัน)

### ขั้นตอนการชาร์จ (Balance Charge)
1.  เสียบปลั๊กเครื่องชาร์จ
2.  เสียบสายแบตเตอรี่เข้าเครื่อง **ทั้ง 2 เส้น** (สาย Power เส้นใหญ่ และสาย Balance เส้นเล็ก)
3.  กดปุ่มเลือกประเภทแบตเตอรี่เป็น **LiPo Battery**
4.  เลือกโหมด **"LiPo BALANCE"** (แนะนำให้ใช้โหมดนี้เสมอ แทนโหมด Charge ปกติ)
5.  ตั้งค่ากระแส (A) และแรงดัน (S):
    * **Current (A):** ตั้งตามความจุแบตเตอรี่ (1C) เช่น แบต 2200mAh ให้ตั้ง 2.2A
    * **Voltage (S):** เลือกให้ตรงกับแบต เช่น 3S (11.1V) หรือ 4S (14.8V)
6.  กดปุ่ม **Start** ค้างไว้ เครื่องจะตรวจสอบแบตเตอรี่
7.  กดยืนยันอีกครั้งเพื่อเริ่มชาร์จ

```{warning}
**ข้อควรระวัง:**
* ห้ามชาร์จทิ้งไว้โดยไม่มีคนเฝ้า
* ห้ามชาร์จแบตที่บวมหรือมีรอยเจาะ
* หากชาร์จเสร็จแล้ว (เครื่องร้องเตือน) ให้ถอดออกทันที
```

## 4. การเก็บรักษา (Storage Mode)

หากจะไม่ใช้งานแบตเตอรี่นานเกิน 3 วัน ห้ามเก็บไว้ในสถานะชาร์จเต็ม (Full) หรือหมดเกลี้ยง (Empty) เพราะจะทำให้แบตบวม

**วิธีปฏิบัติ:**
ใช้เครื่อง IMAX B6AC เลือกโหมด **"LiPo STORAGE"** เครื่องจะทำการ Discharge หรือ Charge แบตให้อยู่ที่ระดับ 3.8V โดยอัตโนมัติ เหมาะสำหรับการเก็บระยะยาว