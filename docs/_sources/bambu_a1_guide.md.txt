# Bambu Lab A1 Printing Guide (คู่มือการพิมพ์ 3 มิติ)

เครื่องพิมพ์ 3 มิติรุ่น **Bambu Lab A1** เป็นเครื่องพิมพ์ระบบ FDM ความเร็วสูง ที่แลปของเราเลือกใช้ ในคู่มือนี้จะเน้นขั้นตอนการใช้งานสำหรับผู้ที่มีไฟล์โมเดลพร้อมพิมพ์แล้ว

## 1. Software Setup (เตรียมซอฟต์แวร์)

เราจะไม่ใช้โปรแกรม Slicer ทั่วไป (เช่น Cura) แต่จะใช้โปรแกรมเฉพาะของค่ายนี้เพื่อประสิทธิภาพสูงสุด

* **Download:** โหลดโปรแกรม **Bambu Studio** ได้ที่เว็บไซต์ทางการของ Bambu Lab (รองรับ Windows/Mac)
* **Installation:** ติดตั้งและ Log in ด้วยบัญชีของแลป (หรือบัญชีส่วนตัวถ้าเชื่อมต่อผ่าน Cloud Mode)

## 2. File Formats (ประเภทไฟล์งาน)

เมื่อออกแบบชิ้นงานเสร็จแล้ว (เช่นจาก SolidWorks) เราต้องเลือกนามสกุลไฟล์ให้ถูกต้อง

* **STL (.stl):** รูปแบบมาตรฐานดั้งเดิม เก็บเฉพาะผิวชิ้นงาน (Mesh) ไม่มีการระบุสีหรือหน่วยวัดที่แน่นอน (อาจเจอปัญหาขนาดเพี้ยนถ้าตั้งค่าหน่วยผิด)
* **OBJ (.obj):** คล้าย STL แต่เก็บรายละเอียดได้มากกว่า นิยมในงานปั้นโมเดล
* **3MF (.3mf):** **(แนะนำ)** รูปแบบสมัยใหม่ เก็บข้อมูลได้ครบถ้วนทั้งขนาด สี วัสดุ และการตั้งค่าการพิมพ์ ไฟล์มีขนาดเล็กกว่า STL
* **G-Code (.gcode):** คือไฟล์คำสั่งที่เครื่องพิมพ์อ่านรู้เรื่อง (ภาษาเครื่อง) เราไม่ได้ Export เป็น G-Code โดยตรง แต่ Slicer จะแปลงไฟล์ 3D ให้เป็น G-Code

**สรุป:** ปัจจุบันแลปยังใช้ **STL** เป็นหลัก แต่หากต้องการความแม่นยำสูงสุดแนะนำให้ลองเปลี่ยนมาใช้ **3MF**

## 3. Workflow: From CAD to Print

ขั้นตอนการทำงานสำหรับผู้ใช้งาน SolidWorks มีดังนี้:

1.  **SolidWorks:** ไปที่ `File` > `Save As` เลือกประเภทไฟล์เป็น **STL**
    * *Tip:* กดปุ่ม `Options` ก่อน Save แล้วปรับค่า `Deviation` และ `Angle` ให้ต่ำลง เพื่อให้ผิวชิ้นงานโค้งมนไม่เป็นเหลี่ยม
2.  **Bambu Studio:** เปิดโปรแกรม แล้วลากไฟล์ STL เข้ามาวาง
3.  **Prepare:** จัดวางชิ้นงานบนฐาน (Plate) หมุนให้ด้านที่เรียบที่สุดอยู่ด้านล่างเพื่อลดการใช้ Support

## 4. Material & Profile Settings (การตั้งค่าวัสดุ)

ที่แลปใช้เส้นพลาสติกยี่ห้อ **eSun** ชนิด **PLA+** เป็นหลัก เนื่องจากมีความเหนียวมากกว่า PLA ปกติ

### วิธีโหลด Profile (สำคัญ)
1.  ใน Bambu Studio ช่อง **Filament**
2.  ไม่ต้องใช้ Generic PLA ให้กดรูปเฟือง หรือเลือกเมนู Download Filament System Preset
3.  ค้นหาและติ๊กถูกที่ **"eSun PLA+"**
4.  โปรแกรมจะโหลดค่าอุณหภูมิและความเร็วที่จูนมาแล้วสำหรับเส้นนี้โดยเฉพาะ

### ความแตกต่างของวัสดุ
* **PLA/PLA+:** พิมพ์ง่าย ไม่เหม็น แข็งแรงปานกลาง ไม่ทนร้อน (เกิน 60°C จะเริ่มนิ่ม) -> **ใช้เป็นหลักในแลป**
* **PETG:** เหนียว ทนร้อนได้ดีกว่า PLA พิมพ์ยากกว่าเล็กน้อย
* **ABS:** ทนร้อนสูง ขัดแต่งง่าย แต่พิมพ์ยากมาก หดตัวสูง และมีกลิ่นเหม็น (ไม่แนะนำให้ใช้กับ A1 ซึ่งเป็นเครื่องเปิด Open Frame)
* **TPU:** พลาสติกนิ่ม (ยาง) ยืดหยุ่นได้ พิมพ์ยาก ต้องใช้ความเร็วต่ำ

## 5. Slicer Settings (Intermediate)

ค่าที่ต้องตรวจสอบและปรับเปลี่ยนตามความเหมาะสมของชิ้นงาน

* **Strength (ความแข็งแรง):**
    * **Wall Loops:** แนะนำ 3 รอบ (แข็งแรงกว่าเพิ่ม Infill)
    * **Infill Density:** ปกติ 15-20% ก็เพียงพอ หากรับน้ำหนักมากใช้ 40-50%
    * **Infill Pattern:** แนะนำ **Gyroid** (แข็งแรงทุกทิศทาง หัวพิมพ์ไม่กระแทก) หรือ **Grid** (พิมพ์เร็วแต่หัวพิมพ์อาจชน)
* **Support (ตัวค้ำยัน):**
    * **Type:** แนะนำ **Tree (Auto)** แกะง่าย ประหยัดพลาสติก และผิวชิ้นงานสวยกว่าแบบ Normal
    * **Overhang Angle:** มุมที่เริ่มสร้าง Support ค่ามาตรฐานคือ 30-45 องศา
* **Bed Adhesion (การยึดเกาะฐาน):**
    * **Skirt:** พิมพ์เส้นรอบๆ เช็คระดับหัวพิมพ์ (ไม่ได้ช่วยยึดเกาะ)
    * **Brim:** พิมพ์ขยายฐานออกมาติดกับชิ้นงาน ช่วยแก้ปัญหาชิ้นงานร่อน (Warping) -> **แนะนำให้เปิดถ้าฐานชิ้นงานเล็ก**
    * **Raft:** พิมพ์แพรองรับทั้งชิ้นงาน (เปลืองพลาสติก ไม่ค่อยจำเป็นสำหรับ A1)

## 6. Sending to Printer (สั่งพิมพ์)

เครื่อง Bambu Lab A1 ที่แลปเชื่อมต่อ WiFi ชื่อ `RTL` ไว้แล้ว

1.  กดปุ่ม **Slice Plate**
2.  ตรวจสอบภาพจำลอง (Preview) ดูว่า Support ขึ้นครบถ้วนหรือไม่
3.  กดปุ่ม **Print Plate** (มุมขวาบน)
4.  เลือกชื่อเครื่องพิมพ์ (Printer) ให้ถูกต้อง
5.  กด **Send** (ไฟล์จะถูกอัปโหลดผ่าน Cloud/LAN ไปที่เครื่องและเริ่มพิมพ์ทันที ไม่ต้องเสียบ SD Card)

```{tip}
**Pro Tip:** หาก WiFi มีปัญหา สามารถเลือก Export G-code file ลง SD Card แล้วนำไปเสียบที่หน้าเครื่องได้เช่นกัน
```